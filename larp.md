---
layout: larp
title: Stirsdag LARP
id: larp
permalink: /larp/
---

Stirsdag LARP (Live Action Role Play) er for den som har gått seg lei av det klassiske Stirsdag-formatet og vil oppleve noe nytt på den samme gamle stien. 

## Slink funker det:
Når du møter opp på Stirsdag LARP vil du få utdelt et karakterkort. Denne karakteren må du forholde deg til under hele Stirsdags-ruta.
Om noen spør hvor du kommer fra, hvor gammel du er, hva du jobber med eller hvor lenge du har løpt må du forholde deg til infoen på kortet ditt.

Karakteren på kortet er som regel et helt vanlig menneske med helt vanlige interesser, bosted, jobb og utdanning osv.. På denne måten vil du slippe å føle at du tar del i en surrealistisk seanse. Du er bare et vanlig menneske som løper med en gjeng andre vanlige mennesker. Akkurat som en vanlig Stirsdag, faktisk! Det eneste som er annerledes er at ingen er seg selv. 

Samtalene du har med de rundt deg skal være ekte. Hvem du egentlig er, hvor høy/lav utdanning du har, om du NAVer eller om du har en lederstilling på Barcode er totalt irrelevant. På Stirsdag LARP er alle likestilte og alt kan skje. Det handler bare om å dele stien sammen. Er du ikke gira på LARP? Da kan du løpe Classic'en sammen med de andre. 

## Regler:
- Du må være karakteren din hele under hele løpeturen. 
- Det som skjer på Stirsdag LARP blir på Stirsdag LARP. 
- Ikke overdriv din karakter. Det skal være realistisk.
- Du kan kun bryte karakter dersom du eller noen andre skader seg og vi må ringe 113.

Vi larpes!