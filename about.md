---
layout: neutral
title: Hva er stirsdag?
id: hva-er-stirsdag
permalink: /hva-er-stirsdag/
---
 
Kort oppsummert er Stirsdag tirsdagstreninga til Sky Blazers. Vi møtes i den store parken 200 meter ovenfor trikkestoppen på Disen på østsiden av veien.

Vanligvis starter vi presis kl 18, men nå kan det være vi sprer oss mer på flere tidspunkt der noen starter før. Det er derfor lurt å komme i god tid. 

## Covid-19
Grunnet situasjonen med Covid-19 har vi en grense på at maks 20 personer er samlet av gangen. Det betyr at dersom 20 personer er kommet, starter de å løpe. Nr 21 osv må vente noen minutter og løper da i neste gruppe.

Ellers gjelder generelle regler som at du må være frisk uten symptomer som kan relateres til Covid-19, vi holder minst 2 meters avstand til hverandre og vi unngår spytting, hosting eller neseutblåsing nær andre.  

## FAQ:
### Hvor bra form må jeg være i for å kunne fullføre Stirsdag?
Du må kunne løpe uanstrengt opp til Grefsenkollen. Om du ikke klarer å henge med opp dit anbefaler vi at du tar en alternativ rute og kommer tilbake når du er i litt bedre form. Det siste vi vil er at noen blir skadet eller pusher seg for hardt og må avbryte Stirsdag langt inne i skogen.

### Hvordan finner jeg frem?
På Stirsdag kan du dessverre ikke forvente å bli veiledet gjennom løypa om du sliter med å holde følge. Uansett er det bare å prøve. Deltakerne spres gjerne etterhvert og løper i ulikt tempo. Sannsynligvis finner du noen som løper i et tempo som passer for deg. Vi stopper kort noen steder underveis.

Om du ikke er kjent, og du er usikker på om du klarer å holde følge, anbefales det å [ha ruta på klokka](/loypa) eller å ta en alternativ rute etterhvert fra Grefsenkollen. 

### Det ryktes at dere spiser pizza etter Stirsdag. Stemmer det?
Noen av oss samles gjerne etterpå for å spise og henge. For tiden er dette ute på Grefsenkollen. For å rekke matserveringen ser vi det er lurt å starte noe tidligere som kl 1730-1745 for de som ønsker dette. Husk å ta med varme klær. Det blir kaldt. En mulighet er å gjemme klær når vi passerer Grefsenkollen. 